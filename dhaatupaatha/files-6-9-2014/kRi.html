<!DOCTYPE html PUBLIC "-//W3C//DTD XHTML 1.0 Transitional//EN
http://www.w3.org/TR/xhtml1/DTD/xhtml1-transitional.dtd"><html><head> <meta http-equiv="Content-Type" content="text/html; charset=UTF-8"/></head><body>
</it> 

                                                           अदन्तपर्यट्टकः 
बहुलमेतन्निदर्शनम्- यदेतद् भवत्यादिधातुपरिगणनं तद् बाहुल्येन निदर्शनत्वेन ज्ञेयम्  तेनापठिता मिलि-क्लविप्रभृतयो लौकिकाः (द्र0 वामनीयः काव्यालङ्कारः 522) स्तम्भुस्तुम्भादयश्च (3182) सौत्राश्चुलुम्पादयश्च (3135 वा0) वाक्यकारीया धातव उदाहार्याः वर्धते हि धातुगणः  तथा च श्रीभोजः-
मिलन्त्याशासु जीमूताः, विक्लवन्ते दिवि ग्रहाः
तपः क्षपयति प्रावृट्, क्षीयन्ते कामिविग्रहाः  1 
अतस्तुनीहि मासर्तून् वसन्तो मानघ स्मरः 
दूतिद्रूतिमृतीयस्व जिजावयिषति स्मरः  2 
मुषलक्षपहुंकारस्तोमैः कलमखण्डिनि 
कुचविष्कम्भमुत्तभ्नन् निष्कुभ्नातीव ते स्मरः  3
नयन्नान्दोलयन्नेष प्रेङ्खोलयति मे मनः
 पवनो वीजयन्नाशा ममाशामुञ्चुलुम्पति  4 
तावत्खरः प्रखरमुल्ललयाञ्चकार (शिशुपालवध 57) 
भूवादिनवगणोक्ताः स्वार्थे णिजन्ता अपि भवन्ति, चुरादिपाठस्तु निदर्शनार्थ इत्येके  राज्यमकारयत्-(रामा0 युद्ध 128105) वाहयति, वाचयति, भेदयति कृत्यम्, रञ्जयति वस्त्रम्, तापयति घातयति आह च-
निवृत्तप्रेषणाद्धातोः प्राकृतेऽर्थे णिजिष्यते 
हेत्वर्थानुप्रवेशोऽपि, बुद्ध्यारोपाण्णिचं विना 
जजान गर्भं महिमानमिन्द्रः (अथर्व0 31012) अजीजनदित्यर्थः  षड्भिर्हलैः कृषति (द्र0 3126 भाष्ये) 
वान्ति पर्णशुषो वाताः वान्ति पर्णशुचोऽपरे 
वान्ति पर्णरुहोऽप्यन्ये, ततो देवः प्रवर्षति 
अन्ये तु प्रातिपदिकाद् धात्त्वर्थे (10296) इत्येव सिद्धे सूत्रमूत्र-छिद्रान्धदण्डादय (10310,311,312) उदाहरणार्थं निदर्शिता इति व्याख्यन् तेन पर्ण हरितीभावे, अघ पापे, स्कन्ध समाहारे, पक्ष परिग्रहे, तसि अलंकारे, ऊष छुरणे, क्षप प्रेरणे-क्षपयति, क्षपा,स्फट प्रकटभावे- स्फुटयति, तथा तडित् खचयतीवाशः  पांशुर्दिशां मुखमतुत्थयदुत्थितोऽद्रेः (शिशुपालवध 511) 
चुरादिणिचो बहुलं निदर्शनं वेत्यपरे  तेन पक्षे चोरति, चिन्ततीत्यादि सिद्धम् 
धातूनामर्थनिर्देशोऽयं निदर्शनार्थमिति सौनागाः  यदाहुः-
क्रियावाचित्त्वमाख्यातुमेकैकोऽर्थो निदर्शितः 
प्रयोगतोऽनुमातव्याः अनेकार्था हि धातवः 
णिङ् अङ्गनिरसने- प्रातिपदिकार्थाद् अङ्गविक्षेपेऽर्थे णिङ् भवति  ङकारस्तङर्थः (द्र0 1312)  हस्तं निरस्यते-हस्तयते, पादयते  
श्वेताश्वाश्वतरगालोडिताह्वरकाणामश्वतरेतकलोपश्च- श्वेताश्वादीनाञ्चतुर्णां यथासंख्यं णिङ्सङ्गेऽश्वस्य तरस्येतस्य कस्य च लोपो भवति  श्वेताश्वमाचष्टे-तेनातिक्रामति वा-श्वेतयते  अश्वतरम्-अश्वयते  गालोडितम्-गालोडयते  कालोडित इति गुप्त; गालोडितस्य प्रकृतिप्रत्ययविभागालाभात्  आह्वरकम्-आह्वरयते  पारायणिका अर्थानुवृत्तिवद् अत्रापि णिचमनुवर्तयन्ति-श्वेतयति, अश्वयति, गालोडयति, आह्वरयति 
पुच्छादिषु धात्वर्थ इति सिद्धम्- पुच्छभाण्डचीवराण् णिङ् (3120) इति पुच्छादिभ्यो धात्वर्थ उदसनादौ णिङ्प्रत्ययः सिद्धः, पाणिनिनैवोक्तत्त्वात्  पुच्छमुदस्यति-उत्पुच्छयते, परिपुच्छयते, भाण्डानि समाचिनोति-सम्भाण्डयते  चीवरमर्जयति, परिदधाति वा-संचीवरयते भिक्षुः  एवं मुण्डादिभ्यः सत्यापपाशादिभ्योऽपि(द्र0 3121,25) णिच् सिद्धः  नपुंसकेन निर्देशो मङ्गलार्थः 

                                               ण्यन्तनामपर्यट्टकः 
भट्टक्षीरस्वाम्युत्प्रेक्षितधातुवृत्तौ क्षीरतरङ्गिण्यां चुरादिगणः सम्पूर्णः समाप्तः 

कश्मीरमण्डलभुवं जयसिंहनामनि
विश्वम्भरापरिवृढे दृढदीर्घदोष्णि  
शासत्यमात्यवरसूनुरिमां लिलेख  
भक्त्या स्वयं द्रविणनानपि धातुपाठम्  1 
पदार्थजनका क्षीरस्वामिनः क्षीरधेरिव  
वृत्तिः प्रसूता रम्येयं नाम्ना क्षीरतरङ्गिणी  2 
      
                                            विशिषिटः पाठः
पुण्यपत्तनस्थे भण्डारकरप्राच्यविद्याशोधप्रतिष्ठाने विद्यमानायाः क्षीरतरङ्गिण्या भूर्जपत्रेषु लिखिते हस्तलेखे (संख्या 287/187576) ग्रन्थसामाप्तावित्थं पाठ उपलभ्यते-
भट्टक्षीरस्वाम्युत्प्रेक्षितधातुपाठे क्षीरतरङ्गण्यांं चुरादिगणस्संमपूर्णः समाप्तः  श्रीगुरुवे नमो नमः 
ऊँ समुच्चितास्त्वाककृतिमच्चुरायः स्मृतैः (स्मृतेः)  एते चुरादयः सम्यगुद्वत्य (?, सम्यगुद्धृत्य) चित्ता ढौकिताः संचिता (इ) त्येके आकृतितः प्रायेणेति आकृतिशतकुपर्यट्टकसामान्यं गत्येके वेदेतिहासपुराणादिलोके वेत्याकाराल्लक्षा (क्ष्या) दित्यन्यैस्स्मृतेः पूर्वाचार्यस्मराणाच्च  स्वतर्कानुमितोऽत्र णित् क्वचित्स्मृते क्वचित्स्वतर्केणात्मोत्प्रे (प्रेक्ष्य) राणिज (?) नुमितः उल्लिङ्गितः अनुमत इष्टो वा  समर्थनात्वागमयेति वृत्तिजां समेत्य वृद्धै [:] समिदाहरेदपि  किञ्च निजो भावाभावत्यर्थो वृत्तिकारायुक्तां समर्थनां युक्तार्थाना प्रगमयेत्  अभियुक्तोऽधिगच्छेत् तथेदानींतनैर्वृद्धैरपि सह समुदाहरेत् लक्ष्ये दर्शयेदन्यच्च 
समीक्ष्य लक्ष्यं क्वचिदत्र हेतुमद् विचारणादिषु नामदर्शनात् 
णिजं भजेत् क्वचिल्लक्ष्यदर्शनाद्धेतुमद्विचारणार्थादिषु प्रयोजनकादिव्यापा [र] विशेषेषु नामतो णिचमुत्पादयेत् नामत एवेति निपातोऽनुसर्गादिभ्योऽतिवृत्तिकृता संगमयतेरनियमात् नामत एव णिज्भावे तु तथैव पुच्छादिषु चोत्तरेषु णित् पुनर्भ्रमत्य एव तथा पुच्छादिभ्य उत्तरेभ्य एव णिच्  इति शुभम्  श्रीरामचन्द्राय नमः 
कश्मी (र) मण्डलभुवं जयसिंहनाम्नि विश्वम्भरापरिवृढे दृढदीर्घदोष्णि  शासत्यमात्यवरसूनुरिमं लिलेख भक्त्या स्वयं द्रविणनानपि धातुवृत्तिम्  पदार्थजनकात् क्षीरस्वामिनः क्षीरतरङ्गिणी 
 शुभम्  पुंल्लिङ्गेनार्थनिर्वचनं येषा ते उदात्तेतः  परस्मैपदिनः स्त्रीलिङ्गेनार्थनिर्वचनं येषां ते अनुदात्तेतः  आत्मनेपदिनः   स्त्री  नपुंसकलिङ्गेनार्थनिर्वचं येषां ते स्वरितेतः  उभयपदिनः  नपुं  येषां प्रथममर्थः पश्चाद्धातुः ते अनुदात्ताः  अनिटः  येषां पूर्वं धातुः पश्चादार्थः ते उदात्ता सेटः  अदन्ताश्चुरादिगणपठिता 
कथादयः  
</gaNaH>
</vqwwi>
</kRIrawarangiNI>                                                           

</body></html>
